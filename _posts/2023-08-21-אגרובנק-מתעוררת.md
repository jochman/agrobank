---
title: שכונת אגרובנק מתעוררת ורוצה תכנון נכון
layout: post
post-image: /assets/images/agrobank.png
description: קבוצת תושבים אקטיבית וחדורת מטרות החלה לפעול בשכונת אגרובנק בחולון בשם "אגרובנק רוצה תכנון נכון".
tags:
- חזון
---
שכונת אגרובנק , אחת הותיקות ביותר בחולון (נוסדה בשנת 1935) ממוקמת בצפון העיר, מונה כ 14,000 תושבים. זוהי אחת השכונות הצפופות בחולון והיקף השטחים הירוקים והציבוריים בה מועט ביחס לשכונות העיר. בשכונה כרבע מתושבי השכונה בגילאי 0-19 וכחמישית בגילאי 65 ומעלה.

קבוצת תושבים אקטיבית וחדורת מטרות החלה לפעול בשכונת אגרובנק בחולון בשם "אגרובנק רוצה תכנון נכון". עשרות מתושבי ותושבות השכונה בגילים ומרקעים שונים החליטו לקחת את מה שחשוב להם בשכונה ולהביא לשינויים בנושאים מגוונים: הליכתיות, תחבורה, קהילתיות, טיפוח ועוד.

## איך הכל התחיל?

לפני כחודשיים עלה פוסט בפייסבוק בקבוצת "שכונת אגרובנק" בו אחת התושבות כתבה:

"שלום לתושבות ולתושבי אגרובנק,

איכפת לך מהמצב התחבורתי בשכונה? היעדר הצל מעסיק אותך ביום יום?

טיפוח הגינות מסביב הוא קריטי עבורך? השינויים המבניים בשכונה גורמים לך לחשוש?  

אם ענית על אחד מהשאלות האלו בחיוב אשמח לצרף אותך לצוות חשיבה ונחשוב ביחד איך להפוך את השכונה שלנו לטובה יותר. הבחירות לרשויות המוניציפליות קרובות מתמיד וזה הזמן שלנו להשפיע על המתמודדים העתידיים."

רבים נענו לקריאה ורבים מצטרפים מדי יום לקבוצה פעילה שדנה בשלל נושאים עקרוניים לשיפור השכונה.

## איך יכול להיות שאין בשכונת אגרובנק מרכז קהילתי?

בפגישה הראשונה, שיתפו המשתתפים בצרכים ובקשיים שיש בשכונה וביחד יצרו חזון מפורט עבורה, אותו אפשר למצוא כאן: <https://forms.gle/8cg7y4aGXEg5PRjq9>

אחד הדברים שחזרו על עצמם בפגישות השונות הוא היעדרו של מרכז או מרחב קהילתי בשכונה. תושבים רבים בקבוצה רואים את המרכזים הקהילתיים שבשכונות מסביבם ותוהים איך יתכן שדווקא בשכונה עם כל כך הרבה ילדים ,אין מרכז קהילתי. ולא רק ילדים, גם מבוגרים רוצים שיהיה להם חוגים ואירועים קהילתיים בשכונה, מדוע עליהם לחפש את מבוקשם בשכונה אחרת?

על פי השנתון הססטיסטי של עיריית חולון, בשכונת אגרונבק, נכון לשנת 2020 חיים 13,902 תושבים ותושבות. מספר כה נכבד של תושבים שאינם מקבלים שירותים קהילתיים ציבוריים כמו בשכונות אחרות בחולון הוא פער שיש צורך לדאוג לו, על פי חברים הקבוצה.

נושאים נוספים המפריעים לתושבים בשכונה הוא היעדר צל וצמחיה במרחביה, הקבוצה מצאה כי תכנית  ח/528 אשר כללה הנחיות שימור לשכונה בהיבטי בינוי וצמחיה והתכנית שאחריה ח/619 שהטמיעה אותן כהנחיות מחייבות אינן באות לידי ביטוי במקרים רבים בתכניות החדשות הנבנות כיום, מה שמשפיע על כמות הצמחיה והעדר צל בשכונה.

## אז מה הם עושים?

הקבוצה נפגשה לראשונה לפני כחודשיים ומאז הם הספיקו להחתים מעל מאה מתושבי השכונה על העצומה, להיפגש עם המועמדים לראשות העיר ולהציג בפניהם את החזון בעל פה ובכתב.

הקבוצה מעוניינת להיפגש עם כל מקבל החלטות ואיש מקצוע שיסכים לחלוק עמה את תפיסותיו לגבי הצרכים ואת הקשיים הקיימים בשכונה והאמצעים לפתרון כחלק מהרצון לעשות שינוי קהילתי אמיתי וחיזוק ספריית בן יהודה השכונתית כמוקד איכותי ומעשיר למפגשים, יוזמת הקבוצה פעילות ניקיון שכונתית ולאחריה פעילות קהילתית לציון סוף החופש הגדול.

שני אירועים בפתח: ב-22.8 פעילות ניקיון במרחב הסיפריה בכדי להפוך את המקום לכזה שמאפשר להיפגש לאירועים קהילתיים. וב28.8 אירוע "סופחוש" עם הפרחת בועות סבון ושוק קח תן של ספרים.

אחת מפעילי הקבוצה, שמח על הקמת הקבוצה והיוזמות שבאות לידי ביטוי בה: "אני נהנה  לראות את ההתגייסות והחומר האנושי בקבוצה שהוקמה. הקבוצה הזו נותנת לי תקווה שהשכונה שלי יכולה להיות טובה. מבחינתנו הבחירות זו שעת כושר להביא לשינוי אמיתי בשכונה אבל אנחנו פועלים ונפעל עכשיו ואחרי הבחירות באותה נחישות כדי לשפר את איכות החיים שלנו"

תושבת אחרת, אמרה: "אני מסתובבת הרבה ברגל עם התינוק שלי בעגלה ונתקלת בהמון מכשולים בשכונה: אין מספיק צל, והרכבים והקורקינטים שחונים על המדרכה לפעמים חוסמים את המעבר. בזכות הקבוצה שהקמנו אני מרגישה שאני לא לבד, זה נותן לי כוח ומשאיר בי אופטימיות שיכול להיות פה טוב יותר."

פורסם ב[go item 21-08-2023][כתבת מקור].

[כתבת מקור]: <https://www.goitem.co.il/blog/2023/08/21/%D7%97%D7%95%D7%9C%D7%95%D7%9F%D7%A9%D7%9B%D7%95%D7%A0%D7%AA-%D7%90%D7%92%D7%A8%D7%95%D7%91%D7%A0%D7%A7-%D7%9E%D7%AA%D7%A2%D7%95%D7%A8%D7%A8%D7%AA-%D7%95%D7%A8%D7%95%D7%A6%D7%94-%D7%AA%D7%9B/>
