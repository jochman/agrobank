---
title: חזון שכונת אגרובנק
layout: post
post-image: /assets/images/kikar_hashiva.jpg
description: מה לא עובד בשכונה ומה נרצה שיקרה? איך אנחנו רואים את אגרובנק מתפתחת?
tags:
- חזון
---
אנו, תושבות ותושבי שכונת אגרובנק מבקשים לשפר את המרחב הציבורי שלנו; לקדם קהילתיות, הליכתיות וסביבה נקיה ומטופחת כדי שנוכל לקיים חיים עירוניים טובים יותר. אנו מאמינים ומאמינות שיש ביכולתה של העירייה להביא לשיפור השכונה ולדאוג בצורה אמיתית לתושביה.

אנחנו, משפחות צעירות, יחידים, ותיקים וחדשים, בעלות דירה ושוכרים, החתומים מטה, דורשים ודורשות לייצר פה מרחב שייטיב עמנו, עם הצרכים היומיומיים הבסיסיים ביותר שלנו ועל כן חיברנו יחד את המסמך הנ"ל, המביא לידי ביטוי את הדרישות המשותפות שלנו אל מול המתמודדים לראשות העיר חולון, למען עתיד השכונה שלנו.

## שיח מול העירייה

### רקע

כדי להביא ליצירת הליכים עירוניים נכונים יש לקחת בחשבון את התושבים והתושבות החיים באזורי העיר המשתנה. עם כל רצונם הטוב של עובדי העירייה, אין ביכולתם לדעת מה קורה ביום יום, בשטח, במרחבים בהם חיים תושבי ותושבות העיר. לתושבי העיר יש ידע מקומי שהוא חשוב מאין כמותו עבור העירייה הרוצה בטובתם של תושביה. על כן, כדי להתאים ולענות על הצרכים של תושבי העיר, יש ליצור שיח יומיומי עם התושבים והתושבות הגרים בה. שיח זה יועיל לשני הצדדים- התושבים והעירייה: העירייה תוכל לענות באופן מדויק יותר על צרכי התושבים, והתושבים יוכלו ליהנות מפתרונות טובים ונכונים יותר עבורם. בנוסף, אנחנו רוצים קשר ישיר למי שאמון על בטחונינו ועל הטיפול בבעיות. המצב הנוכחי, שבו הפיקוח והשיטור נמצאים ברכב ומנותקים מהתושבים, יוצר מצב שבו גם ליושבי הרכב וגם לקהילה לא אכפת מה קורה בסביבה.

בימים בהם כולנו מחוברים לטכנולוגיה באופן יומיומי, ניתן בקלות להשיג שקיפות ולשתף את התושבים בתהליכי קבלת ההחלטות (לדוגמא, לשדר את פגישות המועצה בשידור חי). היעדר השקיפות מייצר אצל התושבים תחושות קשות ומפיח חוסר אמון במנגנוני העירייה ובאנשים העומדים בראשה.

עירייה שמעוניינת לשתף ולשמוע את תושביה יכולה לעשות זאת בקלות ובמהירות באופן דיגיטלי.  

## דרישות

* יש להנגיש את רשימת בעלי התפקידים הרלוונטיים לתושב גם בתחום החברתי-קהילתי
* יש לדאוג להזמין את התושבים והתושבות לישיבות מועצה
* יש לפרסם את עיקרי הנושאים שדנו בהם בוועדות המועצה
* אנחנו רוצים להכיר את השיטור העירוני, את הפקחים של העיריה. יש לדאוג שהפיקוח והשיטור העירוני לא יסתובבו בשכונה ברכב - אלא רגלית. זו הדרך היחידה שבה הם יחוו את השכונה ויבינו איפה הבעיות שיש לטפל בהם.
* יש לערוך עדכוני ושיתופי ציבור מצד העירייה על בסיס חודשי
* יש לדאוג לספר לתושבים על המתרחש בעיר באופן בו הם יוכלו להבין את התמונה כולה.
* חיבור לצרכי התושבים - סקר בין התושבים לקראת שיפוץ גינה, עדכון התושבים ושיתוף קהילה לפני ביצוע פעולות שמשפיעות על השכונה.

## קהילתיות

### רקע

קהילתיות שכונתית מהווה עוגן עבור תושבים ותושבות במרחב בו הם חיים. קהילתיות מאפשרת לייצר אזרחות עירונית מעורבת, אכפתית שדואגת לאוכלוסיה על כל גווניה. בשכונה משפחות צעירות רבות עם ילדים ולא קיים בה אף מרחב קהילתי אחד שיכול להכיל אותם. ספריית בן יהודה – ובתוכה מרכז אליעזר לצעירים והמרכז הקהילתי בבית ספר רביבים בשעות אחר הצהריים  אלו שני המרכזים היחידים הקיימים כרגע בשכונת אגרובנק,  ולא עונים על הצרכים הקהילתיים שלה. אנו שואפים כי בשכונה יתקיימו מרחבים בעלי שימוש מעורב לכל הגילאים, מקום בו ניתן ליזום גם פעילויות קהילתיות עבור משפחות צעירות, מבוגרים ובני נוער. יש צורך במרחב שיכול להיות מקום מפגש נעים למשפחות וליוזמות שונות של תושבי השכונה.

### דרישות

* יש לדאוג למרכז קהילתי פעיל בשכונה בו נרצה לקיים אירועים באופן שוטף: חוגים, הצגות לילדים, פעילויות שוטפות וסדנאות חד פעמיות להורים וילדים כמקום מפגש קהילתי.
* יש לבחון היכן קיימים נכסים עירוניים בשכונה שניתן להשמיש אותם לצרכים קהילתיים
* גינה קהילתית תייצר מקום מפגש בלתי אמצעי, שיאפשר חיבור לאדמה וקיימות, חינוך לטיפוח הסביבה, שיפור חזות השכונה ויצירת קרקע פוריה למפגשים חברתיים ותרבותיים. יש לדאוג ליעד שטח בשכונה לגינה קהילתית באחריות התושבים ובסיוע העירייה כפי שנהוג בערים אחרות. היוזמה נתקלה במכשולים רבים ובעיקרם חוסר היכולת לקבל שטח וסיוע עירוני.
* מתן היתרים לעסקים בתוך המרחבים הציבוריים (כמו עגלות קפה) שיאפשרו חיבור בין קהילה למסחר ויחזקו זה את זה.
* רחוב סוקולוב שימש פעם כמרכז העיר בהיבט הקהילתי אך כיום מוזנח והושאר מאחור לטובת אזורים חדשים שהם בקצוות העיר. ברצוננו להחזיר את הרחוב לפעילות קהילתית ענפה כגון: מופעי תרבות, עדלאידע ופעילויות נוספות.

## **שטחים ציבוריים פתוחים**

### רקע

 אגרובנק מאופיינת כשכונה אורבנית אינטנסיבית הסובלת ממחסור בשטחים פתוחים. שטחים פתוחים איכותיים לא צריכים להיות בגדר "בונוס" בשכונה. אלא הם מרכיב בסיסי ומרכזי בתרומתו לאיכות החיים של התושבים במגוון מישורים: חברתית, קהילתית, סביבתית ובריאותית. התקן לתכנון בהקצאת שטחים פתוחים לצרכי הציבור (של מנהל התכנון) עומד על 10 מ"ר לפחות לתושב, אגרובנק רחוקה מלעמוד בתקן הנ"ל. לכן לאור המחסור הבולט הקיים יש חשיבות מכרעת לשמירה, טיפוח ותכנון נכון של השטחים הפתוחים הקיימים היום. בשכונה קיימות 4 גינות משחקים הגינות נותנות מענה כשמזג האויר נעים, אך כשחם או קר מדי אין מקום לפעילות עם הילדים הקטנים. בנוסף, השטחים הפתוחים הציבוריים ברחבי השכונה נמצאים בשימוש מאסיבי על בסיס יומיומי ומצבם מוזנח, שחוק, מיושן וחד גוני. מתקני המשחק עומדים כבר שנים רבות ושחוקים מאוד וחלקם אף לא עומדים כבר בתקני הבטיחות העדכניים.

### דרישות

* שימור המרחבים הפתוחים המעטים שקיימים בשכונה. דוגמא לפגיעה- סלילת שביל האופניים בצמוד לגינת אביב על חשבון שטחי המדשאה בגינה!
* שדרוג / תכנון מחדש של הגינות הקיימות. כל הגינות בשכונה מיושנות על כל מרכיביהן- מתקני משחק, מתקני ריהוט, צמחיה לא מתוחזקת ולא מטופחת, ריצופים, משטחי גומי ועוד..
* כחלק מהתכנון מחדש- יצירת מרחבים ירוקים איכותיים היוצרים מרחב לשהייה, התכנסות ופעילות. להפסיק לתכנן כתמי דשא בשוליים שלא תורמים כלום למרחב.
* בפרויקטים המקדמים התחדשות עירונית בשכונה יש לדרוש הפקעה של חלק משטחי הקרקע בפרויקט לטובת תכנון מרחבים ציבוריים פתוחים לטובת השכונה.

## תחבורה

## אופניים

### רקע

 שימוש באופניים מיטיב עם העיר בשלל דרכים, ביניהם הורדת כמות המכוניות מהכביש ובריאות וספורט לרוכבים. שביל אופניים מייצר ייחודיות ואופי לשכונה. עיר טובה מאפשרת נסיעה רציפה ובטוחה.

### דרישות

* יש להקים שבילי אופניים ברחובות הראשיים: קראוזה, ז'בוטינסקי, חנקין - השלמת השביל למקצה לקצה והשלמת סרלין/מקווה ישראל עם חיבור לרשת השבילים של תל-אביב. מתוך כוונה להורדת השימוש ברכב והפחתת פקקי התנועה.
* שבילי האופניים צריכים להיות מתמשכים, שיאפשרו נסיעה רציפה ללא מעבר מסוכן לכביש.
* הגדרת  חניות עבור אופניים ליד הבניינים ופינות רחוב על מנת שתושבי העיר יכלו לקשור אותן ליד בתיהם בקלות ובמהירות ובכך להגביר את השימוש בהם.

## חניות

### דרישות

* יש לסמן צד אחד של הרחוב בכחול לבן ולייצר תו תושב שיאפשר לתושבי ולתושבות העיר לדוגמא:  רחוב השומרון שסובל במשך שנים ממצוקת החניה הנובעים מהפעילות בתיאטרון חולון.
* הגבלה של תווי החניה לשניים למשק בית לכל היותר למניעת כלי רכב התופסים חניה תקופה ממושכת.

## כבישים ותחבורה ציבורית

תושבים רבים מאוד בחולון מתניידים באוטובוסים, הקפדה על כך שהנת"צ יתפקד כראוי תאפשר לעוד אנשים לעשות שימוש באוטובוסים על מנת להתנייד, הדבר קריטי במיוחד בתקופה זו שבה אין כל צפי לשיפור בפקקים או בחניה ולכן יש לאפשר לתושבים שבוחרים להשתמש בתחבורה ציבורית לעשות שימוש בנת"צ שכבר סומנו כחוק - למשל ברחוב קוגל וסוקולוב שבהם מספר הנוסעים באוטובוסים גבוה מאוד ותאפשר להתחבר לנת"צים בתל אביב.

בנוסף לאפשר כניסה של חולון למערך מוניות השירות, מה שיגביר את הגמישות של התחבורה הציבורית ושעות הפעילות.

## קורקינטים וכלים זעירים

* הגדרת איזורי חניה לכלים השיתופיים, כנהוג בכל הערים הגדולות בישראל.
* התאמת איזורי רכיבה מורשים ואסורים לכלים שיתופיים.

## מדרכות

### רקע

רחובות המטיבים עם הולכי רגל הם הבסיס ליצירת עיר טובה. הולכי הרגל צריכים לעמוד בראש הפרימידה התחבורתית, ומרחבי העיר צריכים להיות מותאמים עבורם.

### דרישות

* יש לדאוג למדרכות רחבות (לרוחב עגלת תינוק), המאפשרות הליכה נוחה ובטוחה ללא פחד ממפגעים  (מכוניות שחונות על המדרכה, כלי תחבורה שנוסעים עליה, גזם ועוד).
* יש לדאוג לצל שיאפשר הליכה נעימה במדרכות השכונה (ראו נושא הצל באופן מפורט)

## אכיפה

### רקע

האכיפה התחבורתית בחולון לוקה בחסר. על מדרכות רבות ניתן למצוא מכוניות ואופנועים חונים, דבר המקשה מאוד על הולכי הרגל להתנייד. עגלות וא.נשים בכיסאות גלגלים נאלצים לרדת לכביש להסתכן על מנת להגיע ליעדם.

## דרישות

* מדיניות אכיפה לפיה הולכי הרגל נמצאים בראש הפירמידה.
* יש לדאוג לאכיפה גבוהה יותר ולמתן קנסות למכוניות החונות על המדרכות, אכיפה מוגברת במעברי חציה, ירידה לכביש ובאיזורים שמיועדים למתן נגישות.
* במקומת שבהם רווחת חניה על המדרכה יש להציב עמודנים במדרכות - בפרט באיזורי צמתים, בסמיכות למעברי חציה המפריעים לשדה הראיה.
* גרירה - יש להגדיר קריטריונים ברורים לגרירת רכבים אשר מפריעים לתנועת תקינה ברחוב.
* אכיפה כנגד כלים דו גלגליים ממונעים הנוסעים על המדרכה - נסיעה בשביל והיכן שאין שביל על הכביש בלבד. נסיעה על המדרכה מסכנת את חיי הולכי הרגל ובפרט ילדים.
* אכיפה מוגברת באיזור גני משחקים.
* אכיפה מוגברת כנגת עבירות של אופנועים ברכבי העיר (נסיעה בתוך גנים, על המדרכה, על שבילי האופניים).

1. **טיפוח וניקיון**

### רקע

 חזות הרחובות והגינות הציבוריות משקפים ומכתיבים את איכות החיים בשכונה. שכונת אגרובנק מאופיינת ברחובות עם אופי נוסטלגי, שבילים קסומים וגינות בתים מלאות בצמחייה ותיקה; אך לצערנו כל אלה טובעים בזבל ולכלוך - פחים מלאים שעולים על גדותיהם, זבל שמתגלגל ברחובות, צואת כלבים ועוד ועוד. האחריות לשמירה על הנקיון היא משותפת - התושבים והעירייה - ולשם כך נדרשים מאמצים משותפים. אנו מאמינים כי חזות המרחב הציבורי משפיעה על מצב הרוח והאווירה של תושבי השכונה. לילדינו מגיעות גינות משחקים מטופחות, עם צמחייה משמחת ולא רעילה (גינות השכונה מלאות בהרדופים ובשיחים רעילים נוספים). מרחב נקי ומסודר יעודד התנהלות מכבדת מצד התושבים ומוביל לשיתוף פעולה בשמירה על הנקיון ועל המתקנים הציבוריים.

### דרישות

* פיזור הולם של פחי זבל
* בניית מבנים לפחי הזבל הנמצאים במרחב הציבורי
* איסוף וניקיון שוטפים
* הסברה וחינוך הקהילה

לדוגמא: תאורה הולמת כך שיוכלו לשחק בחורף גם מעבר לשעה 17:00 אחר הצהריים, ומתקני משחקים בטיחותיים. לתושבי השכונה מגיע להסתובב בשעות הערב באזורים מוארים ומטופחים - כידוע, תאורה מפחיתה עבריינות רחוב ותורמת לתחושת הבטחון של התושבים והתושבות.

## צל

### רקע

תושבי השכונה מרבים ללכת ברגל - למסגרות חינוך, למגרשי משחקים, לעסקים, לקופות חולים ועוד וניתן לראות אנשים רבים ברחובות. הצללה היא קריטית על מנת לאפשר להגיע לכל אותם מקומות ברגל. בנוסף, הצללה מפחיתה באופן משמעותי את הטמפרטורה ברחוב ובכך מאפשרת ללכת מרחקים גדולים יותר ללא הסתמכות על רכב/אוטובוס בתוך העיר. הליכה ברגל מצמצת את תנועה הרכבים, מורידה את הלחץ מהכבישים, מפחיתה את זיהום האויר ומעודדת אורח חיים בריא.  

### דרישות

* יש לפעול ליצירת רשת רחובות מוצללים שתאפשר התניידות רגלית נוחה ברחבי השכונה
* ההצללה הטובה ביותר הינה עצים שנותנים צל רב, יש לנטוע עצים בוגרים
